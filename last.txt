{"default_voice":"akash","language":"Hindi","data":[{"text":"कहा जाता हैं कि दिल्ली दिलबरों की है । कहते तो ये भी हैं कि दिल्ली दिलजलों की भी है, और राम यानि की राम अग्रवाल में ये सारे गुण मौजूद थे। लोग उसकी शक़्ल को देखकर ही कह देते थे कि दिल्ली से हो क्या? राम वैसे दिखने में स्मार्ट और अट्रैक्टिव था, पर जेब से खस्ता हाल होने कि वजह से रहता सिंपल तरीके से था । कहने को तो उसकी उमर के लड़के दिल्ली की सड़कों पर रात को मोटरबाइक दौड़ाते थे, लेकिन राम उर्फ़ राम अग्रवाल सिर्फ़ कमरे से कॉलेज, कॉलेज में पढ़ाई और गर्लफ्रेंड प्रिया के साथ थोड़ा वक़्त बिताना, फिर कॉलेज से दुकान, दूकान से जब होम डिलेवरी आये तो वहां और फिर घर चला जाता था।  हाँ कभी-कभी जब वो किसी लड़के को खाली सड़क पर मोटरबाइक दनदनाते हुए देखता तो कहता-","voice":"akash"},{"text":"एक दिन! एक दिन अपना टाइम आएगा! जब मैं चश्मा लगाकर बैठूँगा, और मेरे पीछे प्रिया को बैठाऊँगा ! देखना, जब वो मेरी कमर में अपना हाथ कसेगी और मैं तेज़ी से मोटरसाइकिल को इंडिया गेट के आसपास दौड़ाऊँगा, तो सारे दिल्ली का दिल हम दोनों को देखकर जल जाएगा। दुकान में रखा हुआ बर्नोल भी काम नहीं आएगा।","voice":"navneet"},{"text":"राम ने कहा और अपने हाथ में बर्नोल की क्रीम को दबा दिया। जैसे ही उसने क्रीम को दबाया, उसका ढक्कन खुल गया और उसमें से सारी क्रीम बाहर आ गयी।","voice":"akash"},{"text":"अबे गधे क्या कर रहा है! वो कोई स्पंज की गेंद है क्या, जो उसे दबा रहा है?","voice":"mohan"},{"text":"दुकान के मालिक ने उसे फटकारते हुए कहा और उसके माथे में एक चपत लगा दी।","voice":"akash"},{"text":"सॉरी! सॉरी सर जी सॉरी!","voice":"navneet"},{"text":"राम ने अपना सिर बचाते हुए कहा । वो शालीमार बाग़ में स्थित एक छोटी सी मेडिकल स्टोर पर काम करता था। उसकी दुकान का नाम था वर्मा मेडिकल स्टोर और उसके ओनर का नाम था वर्मा लाल। राम पिछले 9 सालों से इन्हीं की दुकान पर काम कर रहा था। यहाँ इस छोटी शॉप पर काम करना उसकी मज़बूरी थी। लाइफ में कंगाली की वजह से उसे कॉलेज में पढ़ाई पूरी करने के लिए पार्ट टाइम जॉब करना जरुरी था, उसने कई अच्छी जगह, अच्छी तनख्वाह की नौकरी ढूंढ़ी, पर नहीं मिली। और वो इस मेडिकल पर ही अटक कर रह गया।","voice":"akash"},{"text":"गधे! अब इसके पैसे कौन तेरा बाप भरेगा? कटेगा! इसका पैसा भी तेरी तनख़्वाह से कटेगा और एम आर पी से डबल कटेगा !","voice":"mohan"},{"text":"वर्मा ने अपने दांतों को किचमिचाते हुए कहा। ग़ुस्से की वजह से उसकी नाक फूल गयी थी और राम की साँसे। उसने घबराते हुए ऑनर से पूछा-","voice":"akash"},{"text":"MRP से डबल क्यूँ सर जी?","voice":"navneet"},{"text":"ताकि अगली बार से ऐसी कोई हरकत करने से पहले तू डबल बार सोचे!","voice":"mohan"},{"text":"वर्मा ने कहा और उसके हाथ से ट्यूब छीन ली। उसका जी तो चाह रहा था कि वो राम की खोपड़ी पर और एक बार अपना हाथ साफ़ कर ले ,लेकिन उससे पहले ही दुकान का फ़ोन बजने लगा। फ़ोन की घंटी बजते ही राम को वहाँ से निकलने का मौक़ा मिल गया और वो भागते हुए फ़ोन उठाने के लिए चला गया।","voice":"akash"},{"text":"हेलो जी शालीमार बाग़ के बेस्ट मेडिकल वर्मा मेडिकल से बोल रहा हूँ! बताईए क्या काम था?","voice":"navneet"},{"text":"ये राम की पेटेंट लाइन थी। चाहे कहीं से भी फ़ोन आए, लेकिन उसे फ़ोन पर बस यही बोलना था। जैसे ही इधर से राम ने अपनी बात कही, उधर से उसे जवाब आया-","voice":"akash"},{"text":"मैं बजरंग होटल के कमरा नम्बर ' 1308 ' से बात कर रहा हूँ। एक छोटा सा ऑर्डर है, नोट करो और जल्दी से होटल पर डिलिवर करवा दो।","voice":"james"},{"text":"वो एक लड़के की आवाज़ थी। उसकी आवाज़ में काफ़ी भारीपन और एक अजीब सी जल्दबाज़ी थी। जैसे ही राम ने वो आवाज़ सुनी, पता नहीं क्यूँ लेकिन उसे वो आवाज़ जानी पहचानी सी लगी।","voice":"akash"},{"text":"जी बताइए सर आपका क्या ऑर्डर है!","voice":"navneet"},{"text":"हाँ तो लिखो, ' ड्यूरेक्स ' के दो पैकेट और एक पैकेट टिशू !","voice":"james"},{"text":"राम जोकि अपना पेन लेकर तैयार खड़ा था, सेफ़प्ले का नाम सुनते ही झिझक गया था। असल में ड्यूरेक्स नाम का एक कंडोम आता था और इसलिए उसका नाम सुनते ही राम शर्मा गया था। इतने साल से भी मेडिकल की दुकान पर काम करने के बाद भी उसे इन चीज़ों का नाम सुनने में शर्म आती थी।","voice":"akash"},{"text":"' हेलो! भाई लिखा कि नहीं लिखा? '","voice":"james"},{"text":"उस आदमी ने फिर से राम से पूछा।","voice":"akash"},{"text":"जी! जी सर लिख लिया सर!","voice":"navneet"},{"text":"राम ने खिसियाकर हँसते हुए कहा।","voice":"akash"},{"text":"लिख लिया तो फिर लेकर निकल!","voice":"james"},{"text":"उस लड़के ने कहा। उसकी आवाज़ सुनकर ही ना जाने क्यूँ ऐसा लग रहा था कि वो कोई बहुत बड़ा आदमी था।","voice":"akash"},{"text":"जी! जी सर मैं-सर लेकिन बाहर तो बारिश हो रही है।","voice":"navneet"},{"text":"राम ने कहा उसने देखा की बाहर बहुत तेज बारिश हो रही थी। उनकी दुकान के सामने पानी भर गया था और तेज हवाओं की वजह से वर्मा मेडिकल स्टोर का बोर्ड भी गिर गया था। राम को लग रहा था कि वो इतनी तेज बारिश में अभी एकदम से तो वो नहीं निकल पायेगा। तो उसने उस लड़के को समझते हुए कहा-","voice":"akash"},{"text":"सर मैं आपका आर्डर ले तो आऊंगा, पर थोड़ा टाइम लगेगा, बारिश थोड़ी थम जाये। आप--","voice":"navneet"},{"text":"इससे पहले वो कुछ आगे बोल पाता फ़ोन पर लड़का बोल पड़ा-","voice":"akash"},{"text":"तुम्हारे मालिक को पता है कि तुम मल्होत्रा जी के लड़के को मना कर रहे हो! बहस मत करो।  हाँ पता है बारिश हो रही है! इसलिए सारा सामान अच्छे से थैली में पैक करके लाना। और लेट नहीं होना चाहिए समझे।","voice":"james"},{"text":"उस लड़के ने कहा और इससे पहले की राम आगे कुछ कह पाता, उसने फ़ोन काट दिया था।","voice":"akash"},{"text":"उधर से राम के दुकान का ऑनर उसे घूरकर देखे जा रहा था। राम के हाथ में पेन और पेपर देखकर ही वो समझ गया था की उसके पास कोई ऑर्डर आया था। आज वैसे भी इतनी बरसात होने की वजह से सुबह से इक्का दुक्का ग्राहक ही दुकान पर आए थे, ऐसे में उसकी दुकान का मालिक एक भी ऑर्डर को छोड़ना नहीं चाहता था। वो राम को देख रहा था और राम बारिश की ओर देख रहा था।","voice":"akash"},{"text":"बारिश का बहाना नहीं चलेगा! जाना पड़ेगा!","voice":"mohan"},{"text":"वर्मा लाल ने कहा।","voice":"akash"},{"text":"मैं बहाना नहीं कर रहा, थोड़ी बारिश धीमी हो जाये तो मैं चला जाऊंगा।अभी आप खुद ही देखिये कितनी तेज बारिश है। वो पता नहीं कोई मिस्टर मल्होत्रा का बेटा कुछ ज्यादा ही जल्दी में था सर जी, मैं साइकल से तो पहुँच ही नहीं पाऊँगा इतनी जल्दी!","voice":"navneet"},{"text":"राम ने उनकी ओर देखते हुए कहा।","voice":"akash"},{"text":"क्या कहा, मिस्टर मल्होत्रा का बेटा, तू मेरी दूकान बंद करवाएगा क्या, अभी के अभी निकल उनका आर्डर लेके। वो हमारे बहुत पुराने कस्टमर हैं।","voice":"mohan"},{"text":"वर्मा ने कहा ।","voice":"akash"},{"text":"पर-","voice":"navneet"},{"text":"राम ने कहा ही था की वर्मा बोला ।","voice":"akash"},{"text":"पर- वर कुछ नहीं, तू मेरी मोटरसाइकल ले जा! उन्होंने गुस्से में कहा।","voice":"mohan"},{"text":"अरे सर जी, 200 के ऑर्डर में मुश्किल से 40 रुपए बचेंगे, इससे तीन गुना का तो पेट्रोल ही लग जाएगा, और अगर गाड़ी रास्ते में बंद हो गयी तो और ख़र्चा!","voice":"navneet"},{"text":"राम ने समझाते हुए कहा । वो जानता था कि उसका मालिक इन सब बातों पर ध्यान नहीं देने वाला था ।","voice":"akash"},{"text":"वर्मा लाल बोला-","voice":"akash"},{"text":"कोई बात नहीं! तू जा! चाहे जो हो जाए, ग्राहक नाराज़ नहीं होना चाहिए! और वो तो मल्होत्रा जी का बेटा है।","voice":"mohan"},{"text":"वर्मा लाल ने मोटरसाइकिल की चाबी राम की ओर उछालते हुए कहा। राम ने चाबी ली, उसे देख कर उसके अंदर मिक्स फीलिंग्स आयीं, एक तो वो खुश हुआ कि बड़े दिनों बाद बाइक चलाने मिलेगी, पर वहीं दूसरी तरफ दुखी इसलिए हुआ कि बाइक मिली भी तो ऐसी तेज बारिश में, अगर ख़राब हो गयी तो इसकी चपत भी उसके सर ही पड़ेगी। वो मुँह लटकाकर रेनकोट और हेलमेट पहनते हुए वहाँ से निकल गया। बाहर आके बाइक को देख के राम ने मन में सोचा","voice":"akash"},{"text":"चलो ठीक है, जो होगा देखा जायेगा, कम से कम बाइक चलाने मिल रही है।","voice":"navneet"},{"text":"दरअसल राम इतने साल काम करने के बाद भी अपने लिए एक मोटरसाइकल भी नहीं ख़रीद पाया था। राम की तनख़्वाह ही इतनी भर थी कि सिर्फ़ उसके कमरे का किराया, उसकी साइकल में डालने वाली हवा का खर्चा, बिजली-पानी का बिल और प्रिया के साथ महीने में एक-दो बार बाहर खाने का खर्चा ही निकल पाता था। उसे प्रिया की कही बात अक़्सर याद आती थी।","voice":"akash"},{"text":"राम! अगर अगले दो महीने में बाइक नहीं ख़रीदी ना, तो मैं तेरे से ब्रेकऊप कर लूँगी देखना।","voice":"devika"},{"text":"असल में प्रिया को राम के साथ बाइक पर घूमने की बड़ी तमन्ना थी। राम की इस उजाड़ ज़िंदगी में वही तो एक थी, जिसके लिए ज़िंदा रहने को उसका जी चाहता था। जब भी वो उससे बाइक की बात करती, तो राम प्रिया की इस बात को हँसकर टाल देता था। वो अपने मन में इस बात को अच्छे से जानता था कि प्रिया उससे बहुत प्यार करती थी और वो उसे कभी छोड़कर नहीं जा सकती थी। वो दोनों एक दूसरे में ऐसे घुले-मिले थे, जैसे बादल में बरसात घुल जाती थी। राम को प्रिया बहुत पसंद थी और वो उसके लिए दुनिया जहां की ख़ुशियाँ ख़रीदकर ला देना चाहता था। वो चाहता था कि एक दिन वो प्रिया को प्लेन में बैठाए! लेकिन उसके ये सब ख़्वाब इस कम तनख्वाह की नौकरी की वजह से तो कभी पूरे नहीं होने वाले थे।","voice":"akash"},{"text":"पर आज उसके पास मौक़ा था। वो प्रिया को अपने साथ इस बारिश में राजपथ घुमाना चाहता था। वो उसे दिल्ली दिखाना चाहता था। वर्मा लाल को देने के लिए उसने पहले से बहाना सोच रखा था। बस जल्दी से वो ये डिलेवरी देकर सीधे प्रिया के पी जी पर ही जाने वाला था। उसने होटल बजरंग के बाहर मोटरबाइक पार्क की और सीधा होटल के अंदर चला गया। राम ने रिसेप्शन पर पहुंच कर नमस्ते करते हुए रिसेप्शनिस्ट को बोला-","voice":"akash"},{"text":"जी मैं वर्मा मेडिकल स्टोर से आया हूँ, रूम नम्बर ' 1308 ' का ऑर्डर था।","voice":"akash"},{"text":"रिसेप्शन पर खड़ा आदमी उसके हाथ में काली थैली को देखकर ही समझ गया था कि उसमें क्या था और वो मंद-मंद मुस्कुराते हुए बोला-","voice":"akash"},{"text":"थर्ड फ़्लोर पर है। लिफ़्ट से चले जाओ। रैनकोट यहीं उतार देना। जैसा उस आदमी ने कहा, राम ने वैसा ही किया और लिफ़्ट में चढ़ने के कुछ ही देर के बाद वो तीसरे माले पर पहुँच गया था। वो रूम नम्बर ' 1308 ' के बाहर पहुंचा और उसने डोरबेल बजाई। जैसे ही दरवाज़ा खुला, राम ने थैली आगे बढ़ाते हुए कहा-","voice":"akash"},{"text":"नमस्ते मैं वर्मा मेडिकल स्टोर से राम, ये आपका-","voice":"akash"},{"text":"इससे पहले की राम आगे कुछ कह पता, उसकी आँखें फटी की फटी रह गयी थीं। उसने अपने सामने जो देखा, उसके बाद उसे ऐसा लगा की बंद छत के नीचे भी उसके ऊपर आसमान से आकर एक ज़ोरदार बिजली गिर गयी थी। उसके सामने एक लड़की खड़ी थी।  वो लड़की और कोई नहीं बल्कि उसकी गर्लफ्रेंड प्रिया ही थी। उसने एक पर्पल कलर का नाईट गाउन पहना हुआ था। उसके काले घने बाल गीले थे और उसने उन्हें अपने कंधों पर फैला रखा था। उसकी ख़ुशबू से ही ये चीज़ साफ़ पता चल रही थी की वो अभी-अभी नहाकर आयी थी।","voice":"akash"},{"text":"प्रिया! प्रिया त- तुम यहाँ क्या कर रही हो !","voice":"akash"},{"text":"राम को अपनी आँखों पर विश्वास ही नहीं हो रहा था। उसने दो बार अपनी पलकें झपकाकर देखा, लेकिन दोनों बार उसे अपने सामने प्रिया ही नज़र आयी।","voice":"akash"},{"text":"तुम यहाँ क्या मेरा पीछा करते हुए आए हो?","voice":"akash"},{"text":"प्रिया ने उल्टा उसी के ऊपर पलटवार करते हुए कहा। राम को देखकर उसके दिल की धड़कन भी तेज हो गई थी। उसे उम्मीद नहीं थी कि राम यहाँ आ जाएगा। उसने ना तो सुबह से उसे फ़ोन किया था और ना ही उसके मेसेज का कोई जवाब दिया था। वो अपने मन में सोचकर बैठी थी कि वो अगले दिन खुद ही उससे मिलकर बोल देगी कि उसकी तबियत ख़राब थी।","voice":"akash"},{"text":"प्रिया बेबी क्या हो गया ? किससे बात कर रही हो ?","voice":"akash"},{"text":"अचानक से एक गबरू जवान सा लड़का दरवाज़े के पास आकर खड़ा हो गया था। उसने बनियान और चड्ढा पहना हुआ था। राम उसे पहचान गया था।","voice":"akash"},{"text":"साले रवि के बच्चे! तेरी हिम्मत कैसे हुई मेरी प्रिया को हाथ लगाने की-","voice":"akash"},{"text":"राम ने जैसे ही रवि को देखा, उसके तन बदन में मानो आग लग गयी थी। वो उसे इस वक्त इतना बुरा मारना चाहता था, इतना बुरा पीटना चाहता था जिसकी कोई हद नहीं थी। राम जिस कॉलेज में पढ़ता था, रवि और प्रिया भी उसी में पढ़ते थे, और वो कॉलेज रवि के फादर का ही था। प्रिया ने रवि के पिता की एक कम्पनी में जॉब पकड़ ली थी और रवि उस पर बहुत लाइन मारता था। राम ने एक दो बार प्रिया को उससे दूर रहने के लिए भी कहा था, लेकिन प्रिया ने उसे ये कहकर टाल दिया था कि वो सिर्फ़ अच्छे दोस्त थे। आज भी इससे पहले कि वो आगे बढ़ता, प्रिया उन दोनों के बीच में आ गयी थी।","voice":"akash"},{"text":"रुक जाओ!","voice":"akash"},{"text":"प्रिया ने गुस्से में कहा और राम के सीने पर हाथ रखकर उसे रोक दिया। राम लम्बी साँसें ले रहा था और कुछ ही साँसों के बाद उसका ग़ुस्सा शांत हो गया था। अब प्रिया के पास भी छुपाने के लिए कुछ नहीं रह गया था, इसलिए उसने राम से कहा-","voice":"akash"},{"text":"राम! आज से तुम्हारा मेरा ब्रेकअप!","voice":"akash"},{"text":"ब्रेकअप!","voice":"akash"},{"text":"राम के पैरों के नीचे से ज़मीन खिसक गयी थी। उसकी ऑंखें नम हो गयीं। राम को उसकी बातों पर विश्वास ही नहीं हो रहा था। उसने प्रिया की ओर देखा और बोला","voice":"akash"},{"text":"प्रिया हम पिछले एक साल से एक दूसरे के साथ हैं और तुम हो कि मुझसे ब्रेकअप करना चाहती हो! अरे मैं तो तुम्हारे लिए नयी बाइक भी लेने वाला था!","voice":"akash"},{"text":"चल रहने दे! आज ही याद आ रही है तुमको बाइक की! अरे तेरे पास मुझे बाहर घुमाने के, खिलाने पिलाने के पैसे तो हैं नहीं, तू कहाँ से लेगा बाइक और अगर ले भी लेगा, तो उसमें पेट्रोल कहाँ से डलवाएगा! तेरी 8000 रुपए महीने की नौकरी से ये सब नहीं होने वाला है समझे! लोग हँसते हैं मेरे ऊपर जब मैं सरोजिनी में तेरे साथ घूमती हूँ! मैं ऐसी लाइफ़ नहीं जीना चाहती राम! मैं तेरी तरह गरीब नहीं रहना चाहती! तूने मुझे फँसाया था, उल्लू बनाया तूने मुझे! इसलिए मैंने रवि से मैच अप कर लिया है! आज से यही है मेरा बोयफ़्रेंड!","voice":"akash"},{"text":"प्रिया ने ग़ुस्से में कहा।","voice":"akash"},{"text":"अच्छा! तो बेबी यही है तुम्हारा वो बेकार सा एक्स बॉयफ्रेंड?","voice":"akash"},{"text":"रवि ने पूछा और प्रिया के बग़ल में आकर खड़ा हो गया। फिर उसने राम के हाथ से थैली उठाई और उसमें से ' ड्यूरेक्स ' का पैकेट निकालकर उसे चिढ़ाने के लिए उसे हवा में लहराने लगा।","voice":"akash"},{"text":"बाप रे! इससे बदकिस्मत इंसान इस दुनिया में और कौन होगा!","voice":"akash"},{"text":"रवि ने उसकी टांग खींचते हुए कहा। राम के पास उसकी बात का कोई जवाब नहीं था। उसने ग़ुस्से से प्रिया को देखा, और अपनी हाथों की मुट्ठी भींच ली, फिर वहाँ से निकल गया।","voice":"akash"},{"text":"अबे पैसे तो लेजा! सब कुछ फ़्री ही दे जाएगा क्या!","voice":"akash"},{"text":"रवि ने ज़ोर से ठहाका लगाते हुए कहा, लेकिन राम बिना उसकी बात सुनते हुए ही निकल गया। उसके दिमाग़ में प्रिया के कहे शब्द गूँज रहे थे।","voice":"akash"},{"text":"उसने कभी सपने में भी नहीं सोचा था कि प्रिया उसके साथ ऐसा भी कुछ कर सकती थी। जिस इंसान के लिए वो इतना कुछ करना चाह रहा था, उसे उसकी कोई क़दर ही नहीं थी। राम इतना हताश हो गया था कि बूरी तरह से रोने लगा था। इस बार वो लिफ़्ट से नहीं बल्कि सीढ़ियों से नीचे उतरा और एक-एक सीढ़ी उतरने के साथ उसके आंसू आँखों से छलकते जा रहे थे। जब उसकी आवाज़ सुनकर कुछ लोग अपने कमरे से बाहर आए, तो राम ने तुरंत अपने आँसू पोंछे और तेजी वहाँ से भाग गया। उसे ज़िंदगी में पहली बार प्यार हुआ था और पैसों की कमी की वजह से ना सिर्फ़ उसका प्यार बल्कि उसकी पूरी ज़िंदगी बर्बाद हो गयी थी।","voice":"akash"},{"text":"जैसे ही राम बाहर आया तो उसने देखा की बाहर अंधेरा हो गया था। आसमान में तेज बिजली कड़की, और बारिश जो थोड़ी थमी थी एकाएक फिर झमाझम बरसने लगी, ये देख राम के थमे हुए आंसू एक बार फिर छलक गए। उसका दिल बूरी तरह टूट चुका था, लेकिन उसे इस बात की ख़ुशी भी हो रही थी। आख़िर आज उसे प्रिया का असली चेहरा नज़र आ गया था। वो तो उसके साथ घर बसाने की सोच रहा था, लेकिन अच्छा हुआ कि उसने पहले ही उसका घर बर्बाद होने से बचा लिया। राम को दुख तो बहुत हो रहा था, पर उसे ये भी लग रहा था कि आगे चलकर यही दुख उसे ख़ुशी देने वाला था।","voice":"akash"},{"text":"लेकिन और एक चीज़ थी जो राम को परेशान कर रही थी। वो थी उसकी माली हालत। उसकी जेब इतनी तंग थी कि उसे फटी हुई जेब की पेंट पहनकर घूमना पड़ता था। कभी-कभी तो राम सिर्फ़ रोटी खाकर दिन काट देता था। वो कबसे कोशिश कर रहा था कि कोई अच्छा काम पकड़ सके, लेकिन उसे कहीं कोई काम देने को राजी नहीं था। उसने टूटे हुए दिल को दिलासा देते हुए मन में सोचा कि प्रिया पर होने वाले खर्चे बच जाने से शायद उसके हालात कुछ सुधर जाएँगे, पर फिर भी वो रातोंरात रईस नहीं हो जाने वाला था। उसने ऊपर आसमान की ओर देखा और जोर से चिल्लाया।","voice":"akash"},{"text":"अगर इतना ही अनलक्की बनाना था, तो फिर नाम राम क्यूँ रखा भगवान!","voice":"akash"},{"text":"वो जितनी ज़ोर से चिल्ला सकता था, उतनी ज़ोर से चिल्लाया। उसकी आवाज़ से आसपास खड़े लोग एक बार को डर गए थे। राम ऊपर ही देख रहा था और उसके आंसू बारिश के पानी के साथ मिल गए थे। जैसे ही वो फूटकर रोने को था, तभी उसके फ़ोन पर एक मैसेज आया। जैसे ही राम ने अपना फ़ोन निकालकर उस मेसेज को पढ़ना शुरू किया, उसकी तो आँखें चमक गयीं। अचानक से उसके आंसू हँसी में बदल गए और वो ज़ोर-ज़ोर से वहीं सड़क पर नाचने लगा था। उस मेसेज में लिखा था","voice":"akash"},{"text":"परिवार की खोज और परिवार के निर्णय के हिसाब से, अग्रवाल परिवार का वारिस , राम अग्रवाल उर्फ़ राम ने ग़रीबी अभ्यास की परीक्षा को पास कर लिया है और आज से ही वो उस ज़मीन और उस जायदाद का मालिक हो जाएगा, जो परिवार ने उसके नाम कर रखी थी।","voice":"akash"}]}